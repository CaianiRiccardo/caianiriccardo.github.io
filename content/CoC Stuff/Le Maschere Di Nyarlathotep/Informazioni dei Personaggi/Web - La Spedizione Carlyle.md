---
title: La Spedizione Carlyle
tags:
  - CoC
  - Le-Maschere-di-Nyarlathotep
---
# Gli avvenimenti del 1919

La Spedizione Carlyle, guidata dal ventiquattrenne *Roger Carlyle* lasciò New York nel 1919.

I membri principali della spedizione erano:
	- *Roger Carlyle*
		- Playboy milionario che, dopo una vita di sperperi, ha improvvisamente finanziato e guidato una spedizione archeologica in Egitto
	- *Sir Aubrey Penhew*
		- 54 Anni. Nobile, ricco e famoso egittologo
	- *Hypatia Masters*
		- 27 anni. Bella ragazza dell' alta società, abile fotografa e linguista
	- *Jack "Brass" Brady*
		- 36 anni. Soldato mercenario, esperto d'armi, confidente e guardia del corpo di Carlyle
	- *dottor Robert Huston*
		- 52 anni. Famoso psicoanalista e interprete di sogni

## Londra

I membri americani della spedizione si recarono a Londra per consultarsi con Sir Aubrey Penhew su questioni concernenti l'Antico Egitto. Lì, Sir Aubrey entrò a far parte della squadra. 

## Egitto

Trascorsa qualche settimana nella capitale britannica, partirono alla volta dell'Egitto. Con Il Cairo come base di operazione, la spedizione svolse diversi e brevi scavi nel deserto. Si dice che effettuarono un'importante scoperta, ma i membri si rifiutarono di lasciare alcuna dichiarazione ai giornalisti.

## Kenya e la Sparizione

I componenti principali della spedizione partirono, poi, per Mombasa, Kenya, e da lì si trasferirono rapidamente all'interno, per raggiungere Nairobi. All'inizio di agosto, la spedizione ingaggiò venti portatori e si inoltrò nella selva dove sparì.

Nel marzo 1920 un uomo della tribù Kikuyu avvisò le autorità di Nairobi che un gruppo di bianchi si trovava nei pressi della [[1 Games/1.2 TTRPG/1.2.1 COC/le maschere di nyarlatotep/Luoghi di interesse#Montagna del Vento Nero|Montagna del Vento Nero]], il nome che i locali danno a una delle più alte vette del Kenya. 

## Dopo la Sparizione 

In seguito, iniziarono a circolare voci che entità inumane fossero responsabili della scomparsa della spedizione. 

Venuta a sapere della scomparsa della spedizione, la sorella di Roger Carlyle, *Erica*, raggiunse l'Africa e ne finanziò una di salvataggio. Dopo dieci settimane di ricerche, Erica, con l'aiuto delle autorità locali, rinvenne i resti dell' impresa del
fratello. Per quel poco che ne restava i cadaveri sembravano in ottimo stato di conservazione, infatti, erano stati fatti a pezzi dagli animali... una morte orribile. L'accampamento era devastato. Nonostante alcuni resoconti sostengano il contrario, ciò che ne restava era stato lasciato in bella vista e non era stato fatto alcuno sforzo per farlo sparire.

Vennero accusati immediatamente i membri della tribù Nandi. Si parlò anche di un culto pagano, molto potente in quella zona, ma le autorità bocciarono l'ipotesi e non diedero adito a queste dicerie, né ne fecero menzione nel processo che seguì. 

L'accusa ricadde su alcuni membri della tribù, che vennero condannati e poi impiccati. I membri della spedizione furono dichiarati morti e l'incidente venne dimenticato.