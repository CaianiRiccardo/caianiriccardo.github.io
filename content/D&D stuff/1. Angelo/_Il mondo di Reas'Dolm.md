---
title: Il mondo di Reas'Dolm
type: home
name: Il mondo di Reas'Dolm
tags: [Cronache-di-Reas'Dolm]
---

Questo è il mondo di Reas'Dolm, creato da [Angelo](https://www.instagram.com/angy_ndz_/?igshid=YmMyMTA2M2Y%3D) e dove in questo mometo stiamo svolgendo una avventura da lui ideata.

[Quí delle mappe del mondo (anche interattiva)](Mappe%20del%20mondo.md)

# Informazioni sul mondo

## Aurepo

### Geografia e Popoli

Aurepo è il più grande dei tre continenti che compongono la geografia di Reas'Dolm. E' formato da un'unica placca continentale quasi del tutto emersa e si estende dal circolo polare artico fino all'equatore, mentre in larghezza arriva a toccare quasi entrambi i lati del meridiano centrale.

E' un continente dominato dagli umanoidi. Nell'anno 0 umani, elfi, nani, giganti e aaracocra si sono spartiti Aurepo dominando ognuno una specifica regione del continente: gli umani presero la fascia centrale e la chiamarono [Valoria](Tirannia%20di%20Valoria.md); i giganti del gelo presero la regione nord orientale e la chiamarono [Jotunn](Le%20tribu%20Jotunn.md); gli elfi presero la regione centro occidentale e la chiamarono [Gaerel](Regno%20di%20Gaerel.md); gli aaracocra presero la regione sud occidentale e la chiamarono [Locapeirt](Teocrazia%20di%20Locapeirt.md); i nani presero la regione sud orientale e la chiamarono [Draevanor](Federazione%20di%20Draevanor.md); la regione nord occidentale invece fu resa territorio neutrale, qui emigrarono vari rappresentanti delle varie razze e iniziarono una collaborazione pacifica in favore di un avanzamento tecnologico potenziato, questo regno prese il nome di [Necto](Necto.md).

Oltre a queste principali razze sono presenti su Aurepo anche halfling, che vivendo in villaggi rurali non hanno mai avuto ambizioni politiche sul continente; gnomi, creature molto rare, convivono con gli elfi nelle foreste incantate di Gaerel; orchi, un morbo che infesta i territori della zona tropicale del continente, soprattutto il regno di Draevanor, in cui prendono spesso di mira i magazzini dei nani per fare bottino delle ricchezze che estraggono dal sottosuolo; tritoni, che essendo legati dalla loro natura alla vita acquatica hanno solo delle ambasciate nelle città portuali, ma il loro regno si trova nelle acque di tutto Reas'Dolm; e infine i draconidi, anticamente umani trasformati in una nuova razza dai draghi durante la loro convivenza nei tempi antichi, non sono ben visti dalle altre razze e per questo vivono isolati in tribù soprattutto nel grande deserto di Akzar, situato nella zona centro meridionale di Aurepo.

### Politica

Tra le razze dominanti vigono le seguenti alleanze:

- UMANI: alleati storici di giganti e aaracocra per il loro supporto nella ripresa economico sociale durante la crisi dell'anno 0. Sono invece acerrimi nemici con gli elfi per i costanti attacchi nei rispettivi regni data la presenza di risorse importanti che fanno molta gola ai due sovrani.

- ELFI: tendenzialmente inerti nei confronti delle altre razze, dato il senso di superiorità che li contraddistingue, covano un profondo odio verso gli umani per la loro occupazione di territori culturalmente importanti per gli elfi. L'unica altra razza che ritengono degna di attenzioni sono gli Aaracocra dato l'aiuto fornito da questi ultimi durante la crisi dell'anno 0.

- GIGANTI: alleati degli umani e indifferenti verso gli elfi, tendono a rimanere isolati nel loro regno data la loro preferenza per le regioni fredde.

- AARAKOCRA: essendo per natura molto socievoli sono grandi alleati di umani ed elfi, questo li rende mediatori perfetti nelle riunioni diplomatiche tra elfi e umani. Sono invece meno legati ai giganti data la preferenza degli uomini-uccelli alla vita nelle regioni calde.

- NANI: il loro stile di vita dedito al lavoro minerario li rende indifferenti nei confronti delle politiche della superficie. Politicamente non hanno alcuna alleanza con gli altri regni, tuttavia, il commercio di artefatti di alta qualità li ha resi mercanti apprezzati in tutto il continente, per questo sono alleati commerciali di tutte le altre razze. Tra i nani e gli umani non corre buon sangue, data la scarsità di aiuto fornita da questi ultimi nel risolvere il problema degli orchi, che razziano troppo spesso i depositi dei nani nelle cittadine di superficie.

### Religione

La religione su Aurepo è di tipo politeista, ad ogni elemento naturale e morale vi è associata una divinità. Non esiste una religione comune in tutto il continente, ogni regione infatti dipinge le divinità secondo le proprie fattezze, arrivando di fatto a sovrapporre vari dei ad uno stesso concetto (ad esempio la dea della fertilità nel regno umano si chiama Eldath ed è una bellissima donna incinta; nel regno degli aarakocra invece si chiama Korei ed è una grande cicogna bianca con sei ali e il ventre gonfio). Nonostante queste sovrapposizioni, gli dei si mostrano ai propri sacerdoti nella forma che questi venerano, non vi è dunque conflitto tra le razze riguardo la veridicità dei vari panteon religiosi. Nonostante la loro esistenza in un piano metafisico gli dei si mostrano nella vita quotidiana attraverso i loro chierici, sacerdoti e paladini.

- lista "[Divinità minori](_Divinità%20minori.md)"
- lista "[Divinità maggiori](_Divinità%20maggiori.md)"

# Campagne

-  [Cronache di Reas'Dolm](Cronache%20di%20Reas'Dolm.md)
