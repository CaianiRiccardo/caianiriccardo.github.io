---
title: Diario + Lettera
type: Oggetto
campagna: Cronache di Reas'Dolm
name: Diario + Lettera
tags: [oggetti, Cronache-di-Reas'Dolm]
---

Trovati nelle profondità delle rovine di [Luminus](Luminus.md) nella sala degli esperimenti dei [diavoli](Diavoli.md). 

>[!CIT]+ Testo
>
>Siamo sempre più vicini alla realizzazione di un soggetto idoneo.
>
>gli studi sulle piante di Lunatonia si sono rivelati un successo, infatti se fertilizzate con feci di gorgone e irradiate con luce lunare producono un frutto dalle proprietà peculiari che fornisce una grande resistenza fisica a chi lo consuma fino alla sua completa digestione.
>
>Purtroppo la maggior parte dei soggetti risulta incompatibile con le reazioni chimiche causate dal frutto, risultando in un decadimento rapido degli organi interni fino alla totale decomposizione corpo dell’ospite, rendendolo polvere simile al gesso in alcuni minuti.
>
>I pochi soggetti che sopravvivono al trattamento sembrano avere in comune una corporatura robusta e dall’alta densità ossea, gli umani sembrano essere la razza con la migliore probabilità di sopravvivenza.
>
>Dei sopravvissuti al frutto di Lunatonia ancora nessuno ha superato la trasmutazione corporea, resta ancora ignoto il motivo di tale fallimento.
>
>Stiamo provando al momento la formula n°163 per il cerchio magico, ma anche in questo caso la rigenerazione dei tessuti avviene in modo incontrollato e casuale.
>
>Serve una nuova formula in grado di integrare a tempo indeterminato gli effetti del siero di Lunatonia nei soggetti.

# Lettera

>[!CIT]+ Testo
>
>Onorevole Basilius,
>
>I nostri esperimenti sull'immortalità nei pressi di [Luminus](Luminus.md) procedono a rilento.
>
>Abbiamo perfezionato la tecnica di coltivazione della Lunatonia, ma ancora troppi pochi soggetti sono compatibili con i suoi frutti.
>
>Richiediamo supporto per la formulazione di un nuovo cerchio trasmutante, la formula n°163 risulta distruttiva e priva di margini di miglioramento.
>
>Chiediamo inoltre notizie riguardo lo stato di avanzamento dei demoni nella ricerca sull'immortalità e un ricambio di personale e strumentazione dai laboratori stanziati nell'area di [Valoria](Tirannia%20di%20Valoria.md),
>
>Ringraziamo inoltre l'Onnipotente Mephistophele per la concessione dei reagenti chimici rari e dei cristalli di mana purificati ricevuti nell'ultimo lotto di rifornimenti.
>
>Sinceramente vostri,
>
>Divisione di Ricerca Alchemica 27-C
>
>Lunga vita all'Onnipotente Mephistophele